# -*- mode: mandoku-view; -*-
#+TITLE: 網山集
#+DATE: 2015-08-25 00:00:03.281361
#+PROPERTY: ID KR4d0231
#+PROPERTY: BASEEDITION WYG    
#+PROPERTY: JUAN 卷二
<pb:KR4d0231_WYG_002-1a>¶
欽定四庫全書¶
　網山集卷二¶
　　　　　　　　　　　　宋　林亦之　撰¶
　挽詞¶
　　艾軒先生侍郎¶
典刑還似魯人初四海衣冠歸坐隅涕落寒蕪嗟不見¶
月明蠏井白雲孤¶
菖蒲對客尚從容明月紅泉夢已空縱是千年有豪傑¶
<pb:KR4d0231_WYG_002-1b>¶
六經人物只斯翁¶
繡衣曽出黄梅嶺金印還游紅藥階勲業至今人道說¶
幽懐長是在空齋¶
黄柑時候曲堆村長憶籃輿到蓽門恰是今年去年日¶
野螢衰草弔寒原¶
　　青龍陳君(次膺/)四首¶
明月青燈合浦村北人惟此讀書園竇家風義人牢落¶
多少衡門欲㫁魂¶
<pb:KR4d0231_WYG_002-2a>¶
誰解題封忠敬堂長安白髮紫微郎斯名似不縁渠作¶
却最闗渠泪數行¶
胡為春渚夢初回却是行舟恰到来數盡長亭過閩嶺¶
夕陽愁殺落花臺¶
欲哭芻靈何日時長江望㫁涕沾衣夜香樓下如重到¶
鶴叫三更人已非(君嘗以合浦書堂謁名於艾軒老人/老人目之為忠敬堂盖取武城之人)¶
(其待先生如此忠敬也斯名不縁我而生實以丈人/視此事為無愧色夜香樓落花臺謂君之東園也)¶
　　鮑待用(明之父/)四首¶
<pb:KR4d0231_WYG_002-2b>¶
一經教子已青裾况又行年七十餘恰好遭逢身却死¶
北風門外只長嘘¶
去年一笑茘枝園今嵗重来是墓門縱有青青舊時樹¶
已看斜日照黄昏¶
寒村夜雨㫁人煙却有纍纍哭野田一飯誰能弔衰草¶
似君此事至今傳¶
讀盡東床一卷書不妨蹤跡向来疎劒津紅帳為門戸¶
想得多多送𦵏車¶
<pb:KR4d0231_WYG_002-3a>¶
　　光澤朱君(諱賡字師言/一字少裴)四首¶
諸老蕭蕭似卷塵不堪再見素旌新白頭縣尉笭箵浦¶
夜雨寒牕是舊人¶
長記前回過我廬艱難步履喚兒扶莫将馬箠敲門去¶
寒水無人野嶼孤¶
為官長者得聲名唯諾公堂如父兄欲作汝南耆舊傳¶
不須多語盡平生¶
迺翁飛旐過前村一婦隨車一在門何處人家有三柩¶
<pb:KR4d0231_WYG_002-3b>¶
髑髏山下合銷魂¶
　　趙路分(丞相汝/愚之父)三首¶
三月餘干花草春天遙莫問謫仙墳長簫不要吹哀些¶
愁殺江東日暮雲¶
苦學聲名聞搢紳傳家况復有麒麟漢廷玉牒先多士¶
數盡慈恩只一人¶
每誇愛子對人言東觀同游有艾軒我向築場聞此語¶
斂襟西望轉銷魂¶
<pb:KR4d0231_WYG_002-4a>¶
　　林校尉紹老三首¶
落日平田何處村竹牆繚繞是髙門莫言雞黍未相識¶
一聽悲歌自㫁魂¶
白浪漫天眼自驚呉兒一見欲飛鳴何人為述膠西事¶
十萬樓船有姓名¶
華屋共言清浄想長途還作去来縁念君隂徳有如此¶
何事春風却短年¶
　　林少朋三首(海陽四十弟屢約為海棠之集斯人/不可見而公亦云亡因賦此詩不覺)¶
<pb:KR4d0231_WYG_002-4b>¶
　　　(澘然兩/悼之)¶
年年二月看花時野笛小園長短吹誰道今年看花日¶
鞦韆門外鼔聲悲¶
聞說當年歌鹿鳴黄花八月牡丹生何人為續夷堅志¶
好向橋東問姓名¶
幾回欲去醉花傍此事如今轉𣺌茫不獨哦詩弔金谷¶
更令掩袂憶劉郎¶
　　余倅父子(鳳/)二首¶
<pb:KR4d0231_WYG_002-5a>¶
廬陵别駕有慈闈到處官亭見綵衣總為青山能送老¶
不知黄壤却同歸¶
誰唱雙棺薤曲悲前聲未㫁後聲隨人間父子情何限¶
可忍長簫逐箇吹¶
　　盧氏母二首¶
為語歌鈴過野田不須淚眼更懸懸人間催促如風葉¶
誰是平頭八十年¶
小徑幽幽竹遶門閨樓終日總無言若教誦得維摩句¶
<pb:KR4d0231_WYG_002-5b>¶
應愧平生費討論¶
　　哭故人曹十九秘校叔明海陽四十弟自潮州送¶
　　　歸柩未有哭詩故人於海陽為甥舅也沉吟感¶
　　　涕因併以弔之¶
海陽天外已傷懐(海陽章/闢之)白水牆頭轉自哀却是人生¶
難得好兩年只見哭聲来¶
泪眼纔乾更哭君殘陽破寺起愁雲故人海上能多少¶
已見江南有兩墳¶
<pb:KR4d0231_WYG_002-6a>¶
　　小練林承事(文炳父/)二首¶
薤歌纔唱已堪嗟莫道生平隔海涯曽向網山圖上見¶
蛇門東去是君家¶
生前莫問劉郎浦死後還看孟母隣遙想芻靈穿海出¶
浪頭如屋自愁人¶
　　曹不占二首¶
年年除莫即相呼夜語如君不可無為報嵗寒同社客¶
今年不要作紫爐¶
<pb:KR4d0231_WYG_002-6b>¶
有時街上㫁行人猶見敲門訪子雲一種傷心向誰語¶
夜闌燈火只思君¶
　　鄭氏母二首¶
片片花飛上已村誰将雙淚哭寒原明朝况是初三日¶
好把流杯為續魂¶
畫樓最好緑波前萱草還看白髮生更說列卿太常老¶
吁嗟一曲與人傳¶
　　曹廷輔二首¶
<pb:KR4d0231_WYG_002-7a>¶
里巷相聞長者聲春風更有女蘿情殷勤為作愁腸曲¶
白日西頽月又生¶
緑水白鷗三月天哀簫長短使人憐草鞋踏雨同歸去¶
此事如今十五年¶
　　盧助教質夫二首¶
山中香火今誰在那聽殘春薤曲新第一傷心惟此老¶
父時諸客已無人¶
毗耶鈔軸五千卷浄几焚香心自閒蠟燭燒殘春夢㫁¶
<pb:KR4d0231_WYG_002-7b>¶
逄逄哀鼔弔空山¶
　　方提舉公美¶
馬上姿容河朔風吁嗟不見夕陽紅長江自小為隣舍¶
昨日歸来無此翁¶
　　横路林少臯¶
十年騎馬畫橋歸長記朱樓傍水湄今日悲吟想君屋¶
一如騎馬十年時¶
　　鄭唐仲¶
<pb:KR4d0231_WYG_002-8a>¶
三閭未死已招魂却是狂夫不要論誰肯将身縁問道¶
十年卧病菊花村¶
　　夏循矩先生¶
歎惜青燈下偏旁古字通讀殘五車去贏得一生窮末¶
俗輕前輩何人念此翁傷心舊時宅颯颯已如空¶
　　林伯謨¶
幽情千木外巧思百花前好事如吾子傷心歎蚤年桃¶
蹊親意悅薤曲里人憐半夜悲笳起涼天野月懸¶
<pb:KR4d0231_WYG_002-8b>¶
　　古龍孺人曹氏(林髙/舉母)¶
寒原何處哭下馬欲銷魂白日數行泪黄柑十里村傳¶
家猶墨綬聘婦盡朱門似此何多恨空漚不要論¶
　　孺人鄭氏(林牧/之母)¶
國子先生宅相傳此母賢一哀孤嶼下再拜十年前䑛¶
犢貪書卷飛鸞慰暮年夕陽聊寓曲終要到新阡¶
　　丹井陳子白母二首¶
哀曲梧桐夜何年苜蓿盤敬夫前輩重好客婦人難十¶
<pb:KR4d0231_WYG_002-9a>¶
月明朝盡孤墳落日寒鹿門催作黍此意竟長嘆¶
　　其二¶
嫁娶比隣近門庭古木幽藁砧舊相好蘭玉乆從游雙¶
鶴来何處孤鸞不到頭通家丘㛐行愁涕白雲浮(陶侃/母憂)¶
(嘗有二客来弔不哭而退化/為雙鶴冲天而去時人異之)¶
　　松林林巖叟¶
誰學陶朱去梅花古戍旁平生疎几杖哀曲損肝腸稚¶
子青衿雋東床緑袖長四更笳鼔動月白水茫茫¶
<pb:KR4d0231_WYG_002-9b>¶
　　楊嚴州母¶
生長大夫宅来歸御史門吾兒天下寳此母里人尊九¶
嶺三江外孤雲片月村同鄉無見日他國賦招魂¶
　　宜人姚氏(余倅/之母)¶
别駕歸来日連年哭九原白頭如此母丹旐只諸孫燈¶
火檳榔市簫笳梅子村比隣惱鵝鴨還阻弔幽魂¶
　　林義夫母¶
孟母何曽憾生前錦軸横東征鳳毛好西府玉昆榮貝¶
<pb:KR4d0231_WYG_002-10a>¶
葉忘言處金床冩水聲十年堂上客一曲自悲鳴¶
　　方士登母¶
傷心来訃日各各為(一作/淚)沾衣慈母夜長訣郎君客未¶
歸短山長笛慘青草素旗飛料得楚人些連篇說㫁機¶
　　清逺尉林昭逺(孔章/)¶
一宦辭南海蕭然百念枯里閭稱長者門巷似窮儒死¶
日分明去生年爾汝無傷心哀鼔動寒月野園孤¶
　　迎仙致政王修職(衛/)¶
<pb:KR4d0231_WYG_002-10b>¶
晦徳香泉下秋風知(一作/今)㡬回襟懐如阮達門閥自唐¶
来立馬曽交語寒蛩重一哀生前雙錦軸亦足慰蒼苔¶
　　黄司業(定/)¶
未作鵬飛萬里程一時英俊已錚錚只應傲雪凌雲氣¶
合得驚天動地名明月酒杯如李白暮年官職似陽城¶
秋風癸亥古祠下多少行人淚眼盈(韓退之癸亥年守/潮本朝陳文忠堯)¶
(佐及黄魁並以是年出/守故此郡有三癸亥祠)¶
　　戴少美(晦之父/黄石人)¶
<pb:KR4d0231_WYG_002-11a>¶
一聲哀管水邉聞忽憶秋風留月軒洛下書生来問字¶
襄陽耆舊亦過門遊梁無限通宵話訪戴如今何處村¶
縱使鸞封到幽壠白雲荒草不堪論¶
　　陳伯順夫婦¶
晴春相(一作/一)見未多時忽嘆霜蕪雪屋非僵瑟樓前方¶
悼徃吹簫臺下竟同歸讀書厯厯向秋樹織錦悠悠空¶
曉機須信人間伉儷重生年死日不相違¶
　　陳仲罕母¶
<pb:KR4d0231_WYG_002-11b>¶
橘林霜後欲寒天(一作黄柑時/候欲霜天)多記陶家作客年碧水¶
青山如昨日白雲紅旐是新阡鳲鳩七子母恩重寡鵠¶
孤巢婦徳賢最苦哀簫老松下漫漫瞿麥雪平田(洞簫/賦孤)¶
(巢寡鵠娱/嚘乎其下)¶
　　稚春母鄭氏¶
他誰天外哭聲長有客歸程何太忙同爨情親如五服¶
升堂義重比諸郎昔人澆薤蒸梨事即我浮家泛宅傍¶
嘆息白頭陶母意中秋三日轉凄涼¶
<pb:KR4d0231_WYG_002-12a>¶
　　蔡以之母¶
隣母悲歌長短聲客牎聞此夢魂驚新鄉誰共雞豚社¶
先世由来香火情薤曲縱教如宋玉里喪終是愧陳平¶
傷心起望秋雲亂愁㫁千山㡬日程¶
　　章徽之妻盧氏¶
蒿里歌蒿里曲長簫悲奈何短草歎不足少年欵欵嫁¶
夫婿今夜屋簷何處宿蒿里歌蒿里曲¶
　¶
<pb:KR4d0231_WYG_002-12b>¶
　¶
　¶
　¶
　¶
　¶
　¶
　¶
　網山集卷二¶
